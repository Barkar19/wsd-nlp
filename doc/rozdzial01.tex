\chapter{Wstęp}
\section{Opis problemu}
Ujednoznacznianie znaczeń słów (ang. word sense disambiguation) jest jednym z kluczowych problemów analizy semantycznej. Polega na wyznaczeniu znaczenia danego słowa w kontekście, tak aby cały kontekst był spójny. Znaczenia słów opisane są przez tak zwane synsety (zbiory synonimów, ang. synonyms sets). W tym celu stosuje się algorytmy nadzorowane i nienadzorowane. W algorytmach opartych o uczenie nadzorowane stosowane są metody uczenia maszynowego np. sieci neuronowe lub wektory maszyn wspierających. W uczeniu nienadzorowanym stosowane są zewnętrzne źródła wiedzy np. słowniki, słowosieci, grafy synsetów itp. 

\section{Idea metody}
W niniejszej pracy zaprezentowano rozwiązanie oparte o algorytm nienadzorowanym. Wykorzystano słowosieć oraz graf synsetów. W tym celu zaimplementowano rozszerzenia do platformy WoSeDon, która realizuje problem ujednoznaczniania sensów słów za pośrednictwem algorytmów opartych o PageRank. Rozszerzenia skupiają się na wykorzystaniu innych miar centralności w grafach m.in. betweenness, closeness, eigenvector. Poniżej przedstawiono szczegółowy opis metody.

\section{Centralność w grafach}

W teorii grafów wskaźniki centralności informują o najbardziej znaczących wierzchołkach grafu. Ich przykładowymi zastosowaniami mogą być: znalezienie lidera, przywódcy spośród danej grupy osób, ustalenie kluczowego elementu infrastruktury sieciowej lub miejskiej bądź znalezienie osobnika o największym potencjale do roznoszenia choroby. Istnieje wiele odmiennych wskaźników centralności. Zrealizowany projekt implementuje trzy z nich: Closeness Centrality, Betweenness Centrality oraz Pagerank ( jedna z odmian Eigenvector Centrality)

\newpage

\subsection{Betweenness Centrality}

Określa kluczowość wierzchołka w zakresie komunikacji - przechodność, pośredniczenie. Czyli w jakim stopniu dany wierzchołek jest spoiwem dla danej sieci. Jest to miara o bardzo wielkiej wartości, gdyż dzięki niej można znaleźć punkty krytycznej sieci bądź grafu.

\subsubsection{Algorytm wyznaczania}
\begin{enumerate}
\item Wyznaczyć ilość najkrótszych ścieżek między wierzchołkami $u$ i $v$ ( $d_{uv}$ )
\item Wyznaczyć ilość najkrótszych ścieżek między wierzchołkami $u$ i $v$, które przechodzą przez wierzchołek $w$ ( $d_{uv}(w)$ )
\item Suma stosunków  oznacza stopień centralności wierzchołka $w$ $$c_b(w) = \sum_{u \neq v \neq w} \frac{d_{uv}(w)}{d_{uv}}$$
\end{enumerate}

\subsection{Closeness Centrality}

Jest to stopień bliskości. Określa jak blisko (daleko) wierzchołek ma do pozostałych w grafie. Wysoki stopień biskości świadczy o dobrej własności propagacji informacji w grafie - element ten szybko rozprowadzi daną wiadomość (wirusa itp) po całej sieci.


\subsubsection{Algorytm wyznaczania}
\begin{enumerate}
\item Wyznaczyć odległości pomiędzy wierzchołkiem $u$ a pozostałymi wierzchołkami w grafie $v$  ( $d_{uv}$ )
\item W zależności od rodzaju grafu zsumować otrzymane odległości:
\begin{enumerate}
\item Dla grafów rzadkich $$ c_c(u) = \frac{1}{\sum d_{uv} }$$
\item Dla grafów silnie połączonych $$ c_c(u) = \sum_{u \neq v} \frac{1}{d_{uv} }$$
\end{enumerate}
\end{enumerate}
\newpage
\subsection{Eigenvector Centrality - Pagerank}
Określa wpływ, oddziaływanie wierzchołka na pozostałe w grafie. Wykorzystuje nie tylko ilość połączeń danego wierzchołka z innymi, a przede wszystkim ich jakość. Wartości przypisane do każdego z wierzchołków bazują na koncepcji w której wysoko ocenione wierzchołki bardziej wpływają na ostateczną ocenę połączonego wierzchołka, niż te, których ocena jest niska. Jedną z odmian Eigenvector Centrality jest algorytm PageRank. Poniżej przedstawiono uproszczony algorytm jego działania.

\subsubsection{Algorytm wyznaczania}
\begin{enumerate}
\item Wyznaczyć ilość wierzchołków w grafie ($N$)
\item Wyznaczyć stopień każdego z wierzchołków ($l(u)$)
\item Zainicjować wartości początkowe dla każdego wierzchołka wartością początkową ($c_e(u) = 1$)
\item Określić współczynnik tłumienia, zwykle wynosi on około 0.85 ( $d = 0.85$ )
\item Obliczyć nową wartość PageRank każdego wierzchołka $$ c_e(u) = \frac{1 - d}{N} + d\sum_{v \in B_u} \frac{c_e(v)}{l(v)}$$ $B_u$ oznacza zbiór wszystkich wierzchołków, które odnoszą się do wierzchołka $u$
\end{enumerate}

\subsection{Pozostałe centralności}
Centralność Katz oraz Hits są zbliżone do algorytmów takich jak Pagerank. Określają one w przybliżeniu odziaływanie poszczególnych wierzchołków na pozostałe w grafie. W przypadku Katz mierzona jest nie najkrótsza scieżka pomiędzy wierzchołkami, a względna ilość kroków potrzebnych, aby dostać się do danego celu. W  przypadku algorytmu hits analizowane są tzw. autorytety oraz huby. Analiza zależności między nimi pozwala na określenie stopnia ważności poszczególnych wierzchołków.